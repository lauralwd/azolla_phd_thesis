\appendix
\part{Appendices}
\setcounter{chapter}{0}
\renewcommand\thechapter{\Alph{chapter}}

\pagestyle{chapter}
\singlespacing
\setlength{\parindent}{0.0in}

\chapter{bUTQ application / BKO portfolio summary}
\addthumb{Chapter \thechapter}{\Large{\thechapter}}{white}{gray}
\label{BKO}
This appendix chapter summarises my application for the basic University Teaching Qualification (bUTQ) or 'Basis Kwalificatie Onderwijs' (BKO) in Dutch.
The summary is organised by the key competencies required for a successful application.
For each application section, I selected key points, a quote, and a figure from the exit surveys.
These exit surveys are typically done after a course conclusion.
I mostly use surveys from the one course I coordinated myself, for, in this survey, it is very clear that some questions referred to my teaching specifically rather than a group of teachers.
This application and its summary are written in Dutch for the Biology Bachelor, which assigns this degree, is a Dutch spoken Bachelor.

In September 2022, a departmental committee approved my application and awarded me the bUTQ.
The committee summarised that the application was very good and showed experience, enthusiasm for teaching, and insight and vision concerning the education system.
They complimented a creative, motivated and motivating attitude and a self-critical view with openness to colleagues' and students' suggestions.

\newpage
# Portfolio
Onderzoek vindt plaats in allerlei instituties, maar de universiteit is mijns inziens bij uitstek de plaats voor kruisbestuiving tussen onderzoek en onderwijs.
Daarom ben ik dankbaar voor de kans om deze twee kerntaken te combineren tijdens mijn PhD.
Gedurende mijn PhD heb ik mij kunnen ontwikkelen in allerlei vormen van onderwijs.
Dat begon bij de begeleiding van bestaand onderwijs (zoals bijvoorbeeld practica Moleculair Genetische OnderzoeksTechnieken) op me genomen.
Naar verloop van tijd werden dat intensievere onderwijsvormen.
Denk hierbij aan het begeleiden van mini-stages van derdejaars BSc studenten in Biologie van de Biobased Economy en het ontwikkelen van een computerpracticum voor 'Introduction to Bioinformatics voor Life Sciences (IntroBioinfo).
Zie \nameref{metagenomics_practial} op pagina \pageref{metagenomics_practical} voor meer details over dat computer practicum.
De kers op de taart van mijn onderwijstaak tijdens mijn PhD werd het coördineren van de IntroBioinfo cursus.

Naast curriculair onderwijs wordt ik ook heel enthousiast van het participeren in activiteiten voor een breder publiek, de zogezegde outreach activiteiten.
Elke outreach acitiveit vraagt om een heroverweging van het publiek en hun achtergrond kennis.
Soms bestond dat publiek uit UU-alumni of luisteraars van een botanische podcast.
Andere keren ging het om basisschoolleerlingen geïnteresseerd in planten en het werk van wetenschappers.

Tot slot heb ik kansen aangegrepen om ook bij te dragen aan de bredere organisatie van onderwijs en representatie van promovendi.
Ik heb zitting gehad in het curriculum-comité en was PhD-lid van het ‘Board of Studies’ van de GS-LS.
Discussies in deze organen gaven me een breder perspectief op universitair onderwijs, de interne relaties en de keuzes die komen kijken bij het inrichten ervan.

## Professionele kwaliteiten
Een positief en veilig studieklimaat is enorm belangrijk voor onderwijs; positief in de zin dat studenten enthousiast zijn om te leren, en veilig in de zin dat studenten zich niet geremd voelen om hun vragen aan mij te stellen.
Andersom merkte ik ook hoe gebrek aan een positief studieklimaat leren in de weg kan zitten.
Ervaring heeft me geleerd dat niets zo stimulerend en activerend werkt op studenten als een gevoel van autonomie en bekwaamheid om een uitdaging aan te kunnen.
Ik probeer praktisch onderwijs zodanig in te richten, met oplopende graad van uitdaging en daarmee een oplopende graad van bekwaamheid.
Een praktische onderwijssetting, zij het een werkcollege of een practicum, is voor mij geslaagd als een student zich vrij voelt om elke vraag te stellen aan mij of aan een collega (+@fig:fig_bko-1).

Uit een anonieme exit enquête:
_`The smaller group was very positive, made you really feel like a class, overall vibe was really good. Also mainly because Laura was very positive and wanted to help everyone, she was really open and always so cheerful. What I also really appreci­ated were the (coffee) breaks in between lectures. Really gave you time to refocus`_

![Exit enquête resultaat op de stelling "the atmosphere during the course was good". Afgenomen na de IntroBioinfo cursus in oktober 2021.](source/figures/bko-1.png){#fig:fig_bko-1}

## Vakinhoudelijke kwaliteiten
In mijn opvatting is de kracht van universitair onderwijs de kruisbestuiving met de huidige stand van zaken in de wetenschap.
Het Master onderwijs is daar het beste voorbeeld van, maar ik zie het ook terug in een cursus als Biology of the Biobased Economy (BBE) en in Bachelor stages.
Waar mogelijk en passend maak ik graag gebruik van de gelegenheid om de studenten te leren over het belang van open science, specifiek publiek beschikbare data, open source methodes en bijhouden van een digitaal labjournaal met code.

In mijn rol als coördinator van de IntroBioinfo legde ik dwarsverbanden tussen de verschillende onderdelen er van en tussen theorie en praktijk.
Toen ik de cursus overnam was deze een mozaïek van korte workshops van één of twee dagen, elk door weer een andere expert in dat specifieke veld.
Gedurende mijn coördinatie verenigde ik de onderdelen en maakte meer ruimte te voor echte onderzoeksresultaten, zoals in het onderdeel fylogenie.
Ik heb alle cursusonderdelen opnieuw gerangschikt naargelang naar het centrale dogma van de biologie.
Elke dag begon met een korte uitleg van de relaties tussen dit onderdeel en de overigen.
Door het benadrukken van overeenkomsten tussen onderdelen, zowel methodisch als thematisch, denk ik de cognitieve belasting van de onderdelen verminderd te hebben.
Dit concludeer ik onder andere uit de steeds (succesvollere en) snellere afronding van practica Studenten bevestigden achteraf dat zij dit als zeer prettig ervaren hebben (+@fig:fig_bko-5).
De gemiddelde score op de vraag "This course has improved my understanding of the concepts and princicples of the subject matter" steeg naar 3.9, vergeleken met een 3.5 in april 2021 en een 3,2 en 2.8 in 2019 voordat ik het coördinatorschap overnam.
De april 2021 versie werd online gegeven als gevolg van de COVID-19 pandemie.

Uit een anoniemme exit enquête:
_`…I also like the structure of the course. It was done in such a way that it created a sufficient challenge for really good students but there was also sufficient time for slow learners like me to catch up. I have constantly struggled with the pace of the courses for most of the GSLS courses, but even though there was a lot of new and unfamiliar information, the exercises helped me grasped most of the concepts in the lecture slides.`_

![Exit enquête resultaat op de stelling "The coordinator/main teacher of this course succeeded in unifying the many topics in a single course". Afgenomen na de IntroBioinfo cursus in oktober 2021.](source/figures/bko-5.png){#fig:fig_bko-5}

## Didactische kwaliteiten

### Ontwerpen van onderwijs
Een cursus aanpassen aan de voorkennis van de student blijft een uitdaging.
Deze uitdaging voelde ik het meest in Master cursussen met studenten uit alle GS-LS masters en met diverse nationaliteiten.
Om een beter beeld te krijgen van aanstaande studenten in mijn cursussen, gebruikte ik intro-enquêtes in zowel BBE als IntroBioinfo.
Uit mijn ervaring in IntroBioinfo en uit deze enquêtes bleek dat steeds meer studenten ervaring hadden in een soort van programmeertaal Mede gesteund door dit gegeven, durfde ik het aan om het intro-programmeren te verkorten Een geslaagd experiment wat inmiddels permanent is geworden.

In mijn organisatorische neventaken kreeg ik een breed perspectief op de verscheidene MSc opleidingen binnen de GS-LS.
Gedurende twee jaar nam ik deel aan het Board of Studies (BoS) van de GS-LS.
Daar was ik hoofdzakelijk vertegenwoordiger van promovendi; dit was onderdeel van mijn rol als GS-LS PhD council voorzitter.
In die rol adviseerden wij het BoS op verbeteringen in de promovendi opleiding, en organiseerden we activiteiten voor promovendi van de GS-LS.
De belangrijkste bijdrage van mij en mijn mede vertegenwoordigers was het herzien van de faculteitsreglementen van alle drie Life Sciences faculteiten omtrent de promovendi opleiding.
Naast mijn bijdrage aan de promovendi opleiding, kreeg ik ook een nieuw perspectief over alle Masteropleidingen als geheel, de overlap, en het onderscheid tussen de opleidingen .
Sindsdien ben ik erg overtuigd van de meerwaarde van het onderwijsmodel van de Utrechtse life sciences Masters met hun duidelijke focus op onderzoekservaring uit de praktijk.

### Geven van onderwijs
In mijn vijf jaar PhD heb ik ervaring op mogen doen in allerlei onderwijsvormen, voornamelijk praktisch.
Ik zie mijzelf als iemand die het meest leert door te doen en die voorkeur werkt door in mijn stijl van onderwijzen.

Een van mijn onderwijstaken was het tutoraat.
Ik heb drie jaar lang eerstejaars studenten mogen verwelkomen en begeleiden tijdens hun bachelor.
De rol van tutor was mijn eerste ervaring waarin ik moest balanceren tussen veel verschillende rollen: een vertrouwd gezicht in een grote opleiding, docent voor een klein college, coach bij het plannen van hun studiepaden, luisterend oor voor studenten met persoonlijke problemen en strenge beoordelaar voor hun eerste geschreven werk in de Biologie bachelor.
Een moeilijkheid aan het tutoraat is de snelheid waarmee studenten na het eerste jaar het contact verliezen.
Ik bleef gedurende de bachelor, en in een enkel geval daarna, beschikbaar voor studenten maar ik zocht dat contact niet meer actief op.
Jaarlijks wist een handvol tutoraatstudenten mij te vinden, meestal over keuzes omtrent vakken en stages.
Als tutor had ik daar zelf proactiever in kunnen zijn door studenten actief uit te nodigen voor een gesprek, of te herinneren aan de mogelijkheid daartoe.

Gedurende een half jaar was ik de enige werknemer in het Azolla lab; de hoofd- onderzoeker was destijds zeilen op de grote oceaan en meestal niet bereikbaar.
De verantwoordelijkheid voor het reilen en zeilen van het lab kwam niet helemaal op mijn schouders, ik had één dag per week hulp van een oud-collega.
Deze maanden kwam ook de verantwoordelijkheid voor het begeleiden van alle studenten grotendeels op mijn schouders terecht en had ik veel vrijheid om dat in te richten naar eigen idee.
Ik leidde de eerder genoemde wekelijkse meetings met alle studenten en moedigde de studenten aan hun resultaten met elkaar te bespreken in plaats van alleen met mij.

In mijn coördinatorschap van IntroBioinfo nam ik een aantal onderwerpen volledig over van vroegere gastdocenten.
Daarmee kreeg ik ook de vrijheid om die volledig the hervormen naar mijn eigen voorkeur.
Gedurende de verschillende versies van de cursus kon ik die blijven verbeteren met goede feedback als gevolg.
Veel belangrijker dan een quote positieve feedback, vind ik de toename van vertrouwen waarmee ik studenten terug de onderzoeksomgeving instuur.
Ik vroeg studenten voor en na mijn cursus of ze zelfverzekerd een bioinformatica experiment zouden voorstellen tijdens een stage of cursus.
Dat vertrouwen was duidelijk toegenomen na de cursus (+@fig:fig_bko-9 & +@fig:fig_bko-10).

Uit een anoniemme exit enquête:
_`Laura's lectures were very clear, but some of the guest lecturerers went a bit too fast. This made some lectures difficult to understand, especially when you are not really familiar with the topic.`_

![Pre-cursus enquête resultaat op de vraag: "I\'m confident proposing a bioinformatics experiment during an internship or course to address a specific biological question. (Doesn\'t matter if you can do it, as long as you know if it would work or not)". 28 studenten hebben deze vraag beantwoord. Afgenomen na de IntroBioinfo cursus in oktober 2021.](source/figures/bko-9.png){#fig:fig_bko-9}

![Exit enquête resultaat op de vraag: "I\'m confident proposing a bioinformatics experiment during an internship or course to address a specific biological question. (Doesn\'t matter if you can do it, as long as you know if it would work or not)". 16 studenten hebben deze vraag beantwoord. Afgenomen na de IntroBioinfo cursus in oktober 2021.](source/figures/bko-10.png){#fig:fig_bko-10}

Deze toename was voor mij een teken dat ik goed op weg was met deze cursus en een duidelijk signaal dat dit leerdoel behaald werd.

## Organisatorische kwaliteiten
Communicatie met studenten, verwachtingenmanagement en aansluiting bij voorkennis zijn heel belangrijk om een cursus tot zijn recht te laten komen.
In mijn bijdragen aan verschillende cursussen in de biologie bachelor zag ik zowel geslaagde als niet geslaagde voorbeelden van deze drie organisatorische handelingen.
Om de juiste verwachtingen te creëren licht ik de studenten ruim van te voren in over de onderwijsvormen, vereisten en examinering van mijn cursus (+@fig:fig_bko-12).
Eerst schriftelijk via een complete en duidelijke e-mail, daarna aan het begin van de IntroBioinfo cursus met een start-college.
Die duidelijkheid schiep ruimte om tijdens de cursus informeler te handelen en dichterbij de studenten te staan.
Mededocenten waardeerde de centrale organisatie vanuit mij en de lastenverlichting die dat voor hen met zich meebracht.
Naar eigen inschatting besteedde studenten hun tijd effectiever bij betere organisatie.
Dat bleek onder andere uit de steeds snellere voortgang gedurende lessen en practica.
De overgebleven onduidelijkheid betrof meestal de precieze vorm van het tentamen, ondanks de beschikbaarheid van een oefententamen.

![Exit enquête resultaat op de vraag: "The learning objectives of this course were announced or made available in advance" Afgenomen na de IntroBioinfo cursus in oktober 2021.](source/figures/bko-12.png){#fig:fig_bko-12}

# Visie op universitair onderwijs

## Wetenschappelijk onderwijs in maatschappelijke context
Wetenschappelijk onderwezen biologen gaan deze eeuw een cruciale rol spelen.
Als docent bij de universitaire opleiding biologie ben ik me heel bewust van mijn bijdrage aan hun potentiële toekomstige werk.
Ten tijde van dit schrijven -een tijd door sommigen geduid als de "post truth era"- vinden wetenschappers zich in allerlei maatschappelijke debatten van grote relevantie.
Ik denk hier bijvoorbeeld aan de COVID-19 pandemie en de recente stikstof crisis.
Met het risico als pessimist bestempeld te worden, vrees ik dat twee grotere crises ons nog staan te wachten.
De sluipende klimaatcrisis en als gevolg daarvan een voedselcrisis.
Wat deze waanzinnige wereldwijde vraagstukken verenigt, is het belang van biologisch wetenschappelijk onderzoek.
Bijvoorbeeld moleculair biologisch onderzoek voor de productie van een mRNA vaccin of ecologisch biologisch onderzoek voor het begrijpen van onze nationale nutrientenhuishouding.
De maatschappelijke waarde van biologische wetenschappers blijkt uit de snelheid waarmee effectieve COVID-19 vaccins beschikbaar kwamen in de recente pandemie.
De rol van wetenschappelijke onderwijs (WO) biologie is naar mijn idee zeer duidelijk: het onderwijzen van en kundig maken in de wetenschappelijk methode aan de generatie biologen die deze en andere uitdagingen aan moeten gaan.
Dit is de eerste pijler van mijn visie op WO.

De wetenschappelijke methode en het resulterende fundamenteel of toegepast onderzoek zijn geen antwoord an-sich op deze maatschappelijke vraagstukken.
Zonder draagvlak of politieke durf is wetenschappelijke kennis onbruikbaar, zeker sinds de opkomst van termen als ‘alternatieve feiten’ en ‘wetenschap is ook maar een mening’.
Het debat rondom genetisch gemodificeerde organismen (GMO) is een duidelijk voorbeeld van hoe wetenschappelijke kennis het onderspit delft voor maatschappelijke zorgen.

Niet alle WO-afgestudeerden worden fulltime wetenschapper maar ze zijn wel allemaal wetenschappelijk opgeleid.
Zij zijn geoefend in de wetenschappelijke methode en vaardig in de maatschappelijke dialoog.
Met deze twee pijlers leveren we als WO wetenschappelijk opgeleide professionals aan de samenleving.
Voor de toekomst van bijvoorbeeld onze wereldwijde voedselvoorziening zijn wij afhankelijk van de komende generaties biologen om enerzijds fundamenteel wetenschappelijk onderzoek uit te voeren en anderzijds te navigeren door ingewikkelde maatschappelijke debatten.

## Goed voorbeeld doet volgen
Als wetenschappers dragen wij maatschappelijke verantwoordelijkheid, bijvoorbeeld in de eerder genoemde kwesties.
Niet in de minste zin omdat wij zelf als onderzoekers bijdragen aan het oplossen van deze vraagstukken.
Als onderzoekers zijn wij bekend met de meest recente ontwikkelingen en die kunnen wij toepassen in ons onderwijs.
Naast gedegen onderwijs, is het ook aan ons om een goed voorbeeld te zijn voor onze studenten.
Goed voorbeeld doet volgen.
Één zo’n voorbeeld vind ik de recente opmars van de open science (OS) beweging.
Overigens is ‘open education’ de meest recente tak van het Utrecht Open Science programma, een keuze waar ik me in kan vinden.
Het is geen geheim dat ik fan ben van OS; waar mogelijk pas ik het toe op mijn onderwijs.
Mijn youtube video’s over bioinformatica, alhoewel alles behalve gelikt, worden regelmatig bekeken voor zelfstudie door mensen over de hele wereld.
In totaal zijn ze bijna 15.000 maal bekeken; het is een ander soort ‘impact’ dan we gewend zijn, maar desalniettemin een bijdrage op zichzelf.

## Didactiek
In het vormgeven van wetenschappelijk onderwijs ben ik een fan van het Utrechtse model met veel ruimte voor differentiatie en specialisatie.
Wellicht ben ik bevooroordeeld aangezien ik mijn opleiding hier in Utrecht heb afgerond.
Het Utrechtse model blinkt uit door een sterke theoretische basis aan het begin van de Bachelor en een geleidelijke overgang naar praktische uitvoering in het eind van de Bachelor en het grootste deel van de Master.
Ik zie ook de problemen met dit model.
De grote variatie aan vakkenpakketten vraagt extra aandacht van een docent.
De docent moet rekening houden met de variatie in voorkennis van studenten en draagt zorg voor een goede aansluiting op de rest van de opleiding.
Toenemende populariteit van de Bachelor en Masters brengen een hoge werkdruk mee voor de docenten bij Biologie en aanverwante departementen.
Ik zie die geleidelijke overgang naar praktisch werk, vooral in de Master, als iets waardevols en unieks wat wij in Utrecht aanbieden en als iets wat we moeten bewaken.
Bij de toenemende vraag naar biologisch onderwijs is er ongetwijfeld veel te winnen op het vlak van digitalisering.
Na de noodgedwongen digitalisering van colleges tijdens de COVID-19 pandemie ben ik groot fan van flip-the-classroom en het diepere begrip van de stof wat studenten tonen sinds deze overgang.
Tegelijkertijd zie ik spanning tussen enerzijds opschaling van onderwijs en anderzijds persoonlijke aandacht en maatwerk.

# SWOT analyse
De sterke kanten van mijn onderwijsactiviteiten in het WO zijn ten eerste mijn brede ervaring van begin bachelor, via Master, tot zelfs PhD onderwijs.
Ten tweede heb ik veel ervaring in actieve onderwijsvormen zoals practica en vernieuwingsdrang daarin.
Ten derde onderneem ik veel overstijgende activiteiten zoals een coördinatorschap, BoS lidmaatschap en werkzaamheden rondom promovendi kwaliteitszorg.
Tot slot ben ik veel actief geweest in outreach activiteiten voor het brede publiek.

Mijn tekortkomingen gaan hand-in-hand met mijn sterke kanten.
Brede ervaring kan ik ook schrijven als een versplinterd takenpakket.
Ervaring in actieve onderwijsvorming betekent eveneens: gebrek aan ervaring in het geven van klassieke colleges.
Ik denk graag dat ik richting het eind van mijn BKO traject een goed begin heb gemaakt dit te compenseren.
Die compensatie bestond uit een herziening van mijn onderwijstaken met focus op één cursus waar ik deels de colleges overnam.
Andere valkuilen zijn meer karaktertrekken.
Als coördinator van een cursus was het mijn rol om over de organisatie en inhoud van een cursus te communiceren met allerlei collega’s.
Tegelijkertijd was ik “slechts” een onderwijs AIO en heb ik het wel eens benauwd gehad om hoger aangestelde collega’s in te roosteren in mijn cursus of keuzes te maken over de inhoud van de stof die zij bijdroegen.
Met wisselend succes probeerde ik aan deze valkuil te ontsnappen door mezelf duidelijke deadlines te stellen en vaker kleine overlegjes met individuele docenten te plannen.
Een tweede valkuil is dat ik graag meer persoonlijke aandacht heb voor studenten die ik begeleid.
Het duidelijkste voorbeeld is hoe ik tutoraatstudenten uit het oog verloor in het tweede en derde jaar.
Een aantal studenten nam zelf contact op met mij voor vragen, en gaven aan geholpen te zijn met een gesprekje of twee.
Ik kan me alleen maar afvragen hoeveel studenten ook geholpen zouden zijn bij een simpel gesprek, maar zelf niet die eerste stap zetten.

Ik kijk uit naar een toekomst waar ik als universitair docent kan onderwijzen en onderzoeken bij mijn alma mater, maar zie op korte termijn ook kansen bij andere onderzoeksinstituten.
Mijn eigen wetenschappelijke opleiding vond volledig plaats hier in Utrecht.
Daarom verwacht ik veel te kunnen leren van werken aan een andere universiteit.
Hopelijk biedt zo’n ervaring nieuw perspectief op wat ik hier in Utrecht heb geleerd.
Heel kort heb ik zo’n vogelvlucht perspectief kunnen ervaren tijdens mijn bijdrage aan een visitatie-commissie voor de departementen ‘Chemical Engineering’ en ‘Biotechnology’ aan de TU Delft (webpagina; pdf).
Mijn deelname in die commissie gaf me een nieuw perspectief op promovendi-opleiding en onderwijsorganisatie van eerder genoemde departementen en mijn huidige departement.
Dat soort lessen en andere hoop ik te kunnen leren als postdoc bij een andere universiteit.
Bovendien kan ik daar idealiter werken aan de eerder genoemde tekortkomingen zoals betrokken zijn bij langer lopende cursussen voor grotere groepen en de bijbehorende hoorcolleges.
In het ontwerp van nieuwe cursussen wil ik graag nadrukkelijker mijn visie op WO verwerken zoals eerder omschreven onder Wetenschappelijk onderwijs in maatschappelijke context.
De maatschappelijke tendens richting open science past mij goed, en een relatief hoge vraag naar bioinformatici is gunstig voor mijn baankansen en de ervaring die ik daar kan opdoen.

Risico’s wat betreft mijn toekomstige ontwikkeling op onderwijsvlak zijn er ook.
Veel vacatures die passen bij mijn ervaring bevatten geen of weinig onderwijs verantwoordelijkheid.
Als ik een functie aanga als bioinformaticus, zelfs bij een instantie die ook onderwijs verzorgt, geef ik dan alleen maar bio informatica onderwijs of kan ik mijn bijdrage ook leveren in een breder pallet van cursussen? Onderwijsontwikkeling in een extern instituut is zeer afhankelijk van de mogelijkheden die ik daar ga vinden.

# Nawoord
Zoals ik dit document begon, sluit ik ook af: Onderzoek vindt plaats in allerlei instituties, maar de universiteit is bij uitstek de plaats voor kruisbestuiving tussen onderzoek en onderwijs.
Daarom ben ik dankbaar voor de kans om deze twee kerntaken te combineren tijdens mijn PhD.
Specifieker wil ik als eerst alle collega’s bedanken voor alle lessen die ik heb geleerd en de vele onderwijskansen die ik heb gekregen de afgelopen vijf jaar.
In het bijzonder de collega’s van IntroBioinfo die mij het vertrouwen gaven om de cursuscoordinatie over te nemen en mij hun geduld gunde wanneer mijn planning te ambitieus was.
Vervolgens bedank ik alle studenten die ik heb mogen onderwijzen, en specifiek alle studenten van wie ik feedback heb mogen ontvangen.
Als junior docent is die aanmoediging en sturing enorm waardevol geweest.
Tot slot bedank ik allen die mij hebben geholpen en geadviseerd in mijn BKO, specifiek Dr. Margot Koster en de BKO-commissie.


<!-- close the last page of this section as required for removing the thumb index on next "part page" -->
\newpage
\null
<!-- don't show page nrs on cleardouble page -->
\pagestyle{plain}
<!-- stop the thumbmarking scheme (partwise) and start it (chapterwise) in the next chapter -->
\stopthumb
<!-- clear double page so that the chapters start nicely on a new right page -->
\cleardoublepage
